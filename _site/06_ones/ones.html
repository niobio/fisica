<!DOCTYPE html>
<html lang="ca-ES">

  <head>
    <meta charset='utf-8'>
    <meta http-equiv="X-UA-Compatible" content="chrome=1">
    <meta name="viewport" content="width=device-width,maximum-scale=2">
    <meta name="description" content="fisica : Site de Física de batxillerat">

    <link rel="stylesheet" type="text/css" media="screen" href="/assets/css/style.css?v=7b1015fac98b3a8c4644f75e2eec7941c7ca1791">

<!-- Begin Jekyll SEO tag v2.3.0 -->
<title>Les ones i el so | fisica</title>
<meta property="og:title" content="Les ones i el so" />
<meta property="og:locale" content="en_US" />
<meta name="description" content="Site de Física de batxillerat" />
<meta property="og:description" content="Site de Física de batxillerat" />
<link rel="canonical" href="http://localhost:4000/06_ones/ones.html" />
<meta property="og:url" content="http://localhost:4000/06_ones/ones.html" />
<meta property="og:site_name" content="fisica" />
<script type="application/ld+json">
{"name":null,"description":"Site de Física de batxillerat","author":null,"@type":"WebPage","url":"http://localhost:4000/06_ones/ones.html","publisher":null,"image":null,"headline":"Les ones i el so","dateModified":null,"datePublished":null,"sameAs":null,"mainEntityOfPage":null,"@context":"http://schema.org"}</script>
<!-- End Jekyll SEO tag -->


<script type="text/x-mathjax-config">
  MathJax.Hub.Config({
    TeX: {
      equationNumbers: {
        autoNumber: "AMS"
      }
    },
    tex2jax: {
      inlineMath: [ ['$','$'] ],
      displayMath: [ ['$$','$$'] ],
      processEscapes: true,
    }
  });
</script>
<script type="text/javascript"
        src="http://cdn.mathjax.org/mathjax/latest/MathJax.js?config=TeX-AMS-MML_HTMLorMML">
</script>


  </head>

  <body>

    <!-- HEADER -->
    <div id="header_wrap" class="outer">
        <header class="inner">
<!--      <a id="forkme_banner" href="http://github.com/niobio/fisica">View on GitHub</a>

          <h1 id="project_title">fisica</h1>
          <h2 id="project_tagline">Site de Física de batxillerat</h2>
-->
          <h1 id="project_title">Física</h1>
          <h2 id="project_tagline">Curs de Física de batxillerat</h2>



          
        </header>
    </div>

    <!-- MAIN CONTENT -->
    <div id="main_content_wrap" class="outer">
      <section id="main_content" class="inner">
        
<h1 id="les-ones-i-el-so">Les ones i el so</h1>
<p>Els fenòmens ondulatoris s’han demostrat com una forma fonamental del comportament de la natura. Abans es creia que la natura estava constituïda per matèria i que els fenòmens ondulatoris eren una de les possibles manifestacions de la matèria. Actualment sabem que la natura està constituïda per ones i que la matèria és una de les seves manifestacions. Podem dir que els fenòmens ondulatoris constitueixen una característica fonamental de la natura.</p>

<h4 id="continguts">Continguts</h4>

<ul>
  <li><a href="#1">Fenòmens periòdics i oscil·lacions</a>
    <ul>
      <li><a href="#1.1">Període i freqüència</a></li>
    </ul>
  </li>
  <li><a href="#2">Moviment harmònic simple (MHS)</a>
    <ul>
      <li><a href="#2.1">L’Equació del moviment harmònic simple</a></li>
      <li><a href="#2.2">Velocitat i acceleració</a></li>
      <li><a href="#2.3">Oscil·lació d’una molla</a></li>
      <li><a href="#2.4">El pèndol senzill</a></li>
      <li><a href="#2.5">L’energia del moviment harmònic simple</a></li>
    </ul>
  </li>
  <li><a href="#3">Moviment ondulatori</a>
    <ul>
      <li><a href="#3.1">La matèria no és pas l’única cosa que es desplaça per l’espai</a></li>
      <li><a href="#3.2">Característiques del moviment ondulatori</a></li>
      <li><a href="#3.3">Classificació de les ones</a></li>
    </ul>
  </li>
  <li><a href="#4">Tractament matemàtic de les ones</a>
    <ul>
      <li><a href="#4.1">Les ones harmòniques</a></li>
    </ul>
  </li>
  <li><a href="#5">Fenòmens ondulatoris</a>
    <ul>
      <li><a href="#5.1">Principi de Huygens</a></li>
      <li><a href="#5.2">Reflexió</a></li>
      <li><a href="#5.3">Refracció</a></li>
      <li><a href="#5.4">Difracció</a></li>
      <li><a href="#5.5">Interferència</a>
        <ul>
          <li><a href="#5.5.1">L’experiment de Young</a></li>
        </ul>
      </li>
      <li><a href="#5.6">Ones estacionàries</a></li>
      <li><a href="#5.7">Efecte Doppler</a></li>
      <li><a href="#5.8">Intensitat d’una ona</a></li>
    </ul>
  </li>
  <li><a href="#6">El so</a>
    <ul>
      <li><a href="#6.1">Nivell d’intensitat sonora</a></li>
      <li><a href="#6.2">Ones estacionàries en instruments musicals</a>
        <ul>
          <li><a href="#6.2.1">Modes normals de vibració en cordes</a></li>
          <li><a href="#6.2.2">Modes normals de vibració en tubs oberts per un extrem i tancats per l’altre</a></li>
          <li><a href="#6.2.3">Modes normals de vibració en tubs oberts pels dos extrems</a></li>
        </ul>
      </li>
    </ul>
  </li>
</ul>

<h2 id="fenòmens-periòdics-i-oscillacions-">Fenòmens periòdics i oscil·lacions <a class="anchor" id="1"></a></h2>

<p>Els fenòmens periòdics són aquells que es repeteixen en el temps, sempre de la mateixa manera. El moviment de la Terra al voltant del Sol o el de la Lluna al voltant de la Terra són exemples de moviments periòdics.<sup><a href="#fn1" id="ref1">1</a></sup></p>

<p>Aquests tipus de moviments són molt abundants a la natura. Gràcies als fenòmens periòdics podem mesurar el temps.</p>

<p>Hi ha fenòmens periòdics que es poden propagar en l’espai als que anomenem ones periòdiques. Els nostres sentits més utilitzats, la vista i la oïda, estan adaptats per a detectar aquests tipus de fenòmens periòdics, la llum i el so.</p>

<p>Les ones no només transmeten informació sinó també energia, gairebé tota la energia que fem servir prové, directa o indirectament, del Sol en forma d’ones.</p>

<figure>
  <img src="img/jovian-moons.png" alt="" width="70%" />
  <figcaption> En la seqüència es pot observar el moviment dels satèl·lits jovians al voltant de planeta. </figcaption>
</figure>

<h3 id="període-i-freqüència-">Període i freqüència <a class="anchor" id="1.1"></a></h3>

<p>En els moviments periòdics hi ha magnituds que varien amb els temps, tot i això arriba un moment en que aquestes magnituds tornen a prendre el valor inicial i, a partir d’aquell moment, repeteixen els mateixos valors. Diem aleshores que s’ha completat un cicle.</p>

<p>En els moviments periòdics s’anomena període, T, al temps que dura un cicle. Si mesurem el temps $\Delta t$ que tarda un sistema en fer $n$ cicles podem obtenir el valor del període com</p>

<script type="math/tex; mode=display">T=\frac{\Delta t}{n}</script>

<p>Una magnitud relacionada amb el període és la freqüència, $\nu$, que correspon al nombre de cicles que es fan per unitat de temps i es mesura en $\mathrm{s^{-1}}$ o hertz (Hz):</p>

<script type="math/tex; mode=display">\nu=\frac{n}{\Delta t}</script>

<p>i que està relacionada amb el període a través de la relació</p>

<script type="math/tex; mode=display">\begin{equation}\label{eq:freq}
\nu=\frac{1}{T}
\end{equation}</script>

<h2 id="moviment-harmònic-simple-mhs-">Moviment harmònic simple (MHS) <a class="anchor" id="2"></a></h2>

<p>Entre els moviments oscil·latoris el més senzill de descriure matemàticament és el moviment harmònic simple. El físic i matemàtic francès <a href="http://ca.wikipedia.org/wiki/Jean_Baptiste_Joseph_Fourier">Jean Baptiste Fourier</a> va demostrar que qualsevol moviment oscil·latori es pot descompondre en una suma de moviments harmònics simples, això fa que el seu estudi sigui fonamental per a la comprensió de qualsevol moviment oscil·latori.</p>

<p>Definim el MHS com la projecció d’un moviment circular uniforme sobre la recta continguda en el pla de la seva trajectòria. En la Figura [fig:mhs_def] podem veure las posicions que adopta un mòbil amb MHS per a diferents instants de temps. Si tenim en compte que cada punt està separat del següent per un interval de temps sempre igual ens podem adonar que el MHS té velocitat més gran en la part central que en els extrems.</p>

<figure>
  <img src="img/mvhs_def.svg" width="70%" />
  <figcaption> En la figura es poden veure posicions successives (A0, A1, A2, ...) d'un mòbil amb moviment circular a intervals iguals de temps . La seva projecció sobre la recta (B0, B1, B2, ...) descriu un MHS. La freqüència angular del MHS coincideix amb la velocitat angular, $\omega$, del moviment circular. </figcaption>
</figure>

<h3 id="lequació-del-moviment-harmònic-simple-">L’Equació del moviment harmònic simple <a class="anchor" id="2.1"></a></h3>

<p>Si tenim en compte la definició de MHS com la projecció d’un moviment circular uniforme podem deduir l’equació de moviment del MHS. Considerem un moviment circular de radi A amb velocitat angular $\omega$, l’angle girat durant un temps $t$ serà $\varphi=\omega t$ i la projecció sobre la recta serà</p>

<script type="math/tex; mode=display">\begin{equation}\label{eq:mhs}
x=A\sin(\varphi)=A\sin(\omega t)
\end{equation}</script>

<p>Direm que $\varphi$ és la fase del MHS i, com veiem, és una funció del temps. El moviment està limitat a moure’s dintre del rang [-A, A]. La posició del mòbil es coneix com elongació i anomenarem amplitud de l’oscil·lació a la quantitat A, 
que correspon a l’elongació màxima. La freqüència angular, $\omega$, del MHS coincideix amb la velocitat angular del MCU generatriu. De l’equació $\eqref{eq:mhs}$ veiem que l’elongació corresponent a l’instant inicial $(t=0)$ és igual a zero i això pot ser diferent si el moviment comença des d’una altra posició. Per aquest motiu no podem considerar l’equació $\eqref{eq:mhs}$ com a una equació general per a descriure un MHS. Per a poder tenir una descripció general del MHS hem de donar a l’equació la llibertat de prende qualsevol valor inicial entre -A i A. Això ho podem aconseguir afegint una constant de fase o fase inicial, $\varphi_{0}$, a la fase $\varphi$ de l’equació $\eqref{eq:mhs}$. D’aquesta manera ens queda:</p>

<script type="math/tex; mode=display">\begin{equation}
x=A\sin(\omega t+\varphi_{0})\label{eq:eq_mov_mhs}
\end{equation}</script>

<p>on $A$, $\omega$ i $\varphi_{0}$ són paràmetres constants. Un cop determinats aquests paràmetres el MHS queda completament determinat.</p>

<p>El moviment es torna a repetir quan ha passat un temps $T$ al que anomenem període de manera que s’ha de complir que $\omega T=2\pi$ expressió que relaciona el període amb la freqüència angular. Tenim, doncs</p>

<script type="math/tex; mode=display">T=\frac{2\pi}{\omega}</script>

<p>Utilitzant la relació $\eqref{eq:freq}$ també podem escriure</p>

<script type="math/tex; mode=display">\omega=2\pi\nu</script>

<h3 id="velocitat-i-acceleració-">Velocitat i acceleració <a class="anchor" id="2.2"></a></h3>

<p>Un cop tenim l’equació de moviment $\eqref{eq:eq_mov_mhs}$ que ens dóna la posició del mòbil com a funció del temps, podem deduir l’equació de la velocitat perquè sabem que la derivada de la posició ens dóna la velocitat. Si prenem la derivada de l’equació $\eqref{eq:eq_mov_mhs}$ obtenim</p>

<script type="math/tex; mode=display">v=\frac{dx}{dt}=A\omega\cos(\omega t+\varphi_{0})</script>

<p>Veiem que la velocitat també varia periòdicament amb el temps i prenent com a valor màxim</p>

<script type="math/tex; mode=display">\begin{equation}\label{eq:vmax}
v_{\mathrm{max}}=A\omega
\end{equation}</script>

<p>Si ara prenem la derivada de la velocitat obtindrem l’acceleració com a funció del temps</p>

<script type="math/tex; mode=display">\begin{equation}\label{eq:acceleracio}
a=\frac{dv}{dt}=-A\omega^{2}\sin(\omega t+\varphi_{0})
\end{equation}</script>

<p>En aquest cas obtenim que l’acceleració es comporta de manera contraria a l’elongació, quan l’elongació pren el seu valor màxim positiu, l’acceleració pren el valor màxim però negatiu. L’acceleració pren el seu valor màxim</p>

<script type="math/tex; mode=display">a_{\mathrm{max}}=A\omega^{2}</script>

<p>quan $\sin(\omega t+\varphi_{0})=-1$.</p>

<h3 id="oscillació-duna-molla-">Oscil·lació d’una molla <a class="anchor" id="2.3"></a></h3>

<p>Si comparem l’equació $\eqref{eq:acceleracio}$ amb l’equació $\eqref{eq:eq_mov_mhs}$ veiem que l’acceleració està relacionada amb l’elongació a través de l’expressió <sup><a href="#fn2" id="ref2">2</a></sup></p>

<script type="math/tex; mode=display">\begin{equation}\label{eq:a_vs_x}
a=-\omega^{2}x
\end{equation}</script>

<p>Si multipliquem l’acceleració per la massa del cos que es mou seguint un MHS i apliquem la segona llei de Newton obtenim la força que actua sobre la massa</p>

<script type="math/tex; mode=display">\begin{equation}\label{eq:hooke}
F=ma=-m\omega^{2}x
\end{equation}</script>

<p>Veiem de l’expressió $\eqref{eq:hooke}$ que la força és proporcional a l’elongació. Però nosaltres ja coneixem un sistema per al qual la força resulta proporcional a l’elongació, es tracta de la molla, que segueix la llei de Hooke:</p>

<script type="math/tex; mode=display">\begin{equation}\label{eq:hooke2}
F=-kx
\end{equation}</script>

<p>on $k$ és la constant elàstica. Veiem que si apartem una molla de la seva posició d’equilibri i la deixem anar, aquesta descriurà un MHS. Si igualem l’equació $\eqref{eq:hooke}$ amb l’equació $\eqref{eq:hooke2}$ obtenim que</p>

<script type="math/tex; mode=display">\begin{equation}\label{eq:k=mw2}
k=m\omega^{2}
\end{equation}</script>

<p>que relaciona els valors de la constant elàstica de la molla i la massa unida a ella amb la freqüència angular amb la que oscil·larà la molla. Reagrupant els factors podem obtenir la freqüència angular d’oscil·lació</p>

<script type="math/tex; mode=display">\begin{equation}\label{eq:freq_molla}\omega=\sqrt{\frac{k}{m}}\end{equation}</script>

<figure>
  <img src="img/molla.png" width="50%" />
  <figcaption> Oscil·lació d'una molla. La força resulta proporcional a l'elongació i intenta restaurar l'equilibri. El moviment resultant és un MHS, la freqüència angular del qual està relacionada amb la constant elàstica, $k$, de la molla i de la massa, $m$, unida a ella a través de l'equació $\eqref{eq:freq_molla}$.</figcaption>
</figure>

<h3 id="el-pèndol-senzill-">El pèndol senzill <a class="anchor" id="2.4"></a></h3>

<p>Anomenarem pèndol senzill a una cos petit (que considerarem puntual) que penja d’un fil inextensible i de massa menyspreable. Si enganxem l’extrem lliure del fil del sostre i el deixem penjar amb la massa en l’altre extrem, el fil tindrà una posició vertical. Si apartem el fil una mica d’aquesta posició vertical i el deixem lliure començarà a moure’s fent un moviment oscil·latori. Demostrarem aquí que, sota determinades condicions, aquest moviment serà un MHS.</p>

<p>El pèndol de la figura té una longitud L. Per a veure quin tipus de moviment tindrà el pèndol mirarem a quines forces està sotmès. Les úniques interaccions a les que està sotmès són el pes de la massa m i la tensió del fil. Si descomposem la força pes en les direcció radial i tangencial veiem que la força que produeix el moviment és la component tangencial (la component radial del pes i la tensió del fil es resten, donat coma resultat la força centrípeta que produeix la curvatura de la trajectòria). Per tant, la força motriu serà:</p>

<script type="math/tex; mode=display">F=ma_{t}=-mg\sin(\varphi)</script>

<p>on $g$ correspon al mòdul de l’acceleració de la gravetat. El signe negatiu apareix per a indicar que la força té el signe contrari a l’angle, que és positiu en el sentit contrari al de les manetes del rellotge.</p>

<p>Per tant, l’acceleració serà</p>

<script type="math/tex; mode=display">\begin{equation}\label{eq:a_t}
a_{t}=-g\sin(\varphi)
\end{equation}</script>

<figure>
  <img src="img/pendol.svg" width="50%" />
  <figcaption> Pèndol senzill de longitud L.</figcaption>
</figure>

<p>Si considerem oscil·lacions petites podem fer la següent aproximació</p>

<script type="math/tex; mode=display">\sin(\varphi)\simeq\varphi</script>

<p>Hauríem d’aclarir què volem dir amb oscil·lacions petites. Farem una taula amb els valors de $\varphi$ i de $\sin(\varphi)$:</p>

<table>
  <thead>
    <tr>
      <th>$\varphi$ (graus)</th>
      <th>$\varphi$ (rad)</th>
      <th>$\sin(\varphi)$</th>
    </tr>
  </thead>
  <tbody>
    <tr>
      <td>0</td>
      <td>0</td>
      <td>0</td>
    </tr>
    <tr>
      <td>1</td>
      <td>0,017453</td>
      <td>0,017452</td>
    </tr>
    <tr>
      <td>5</td>
      <td>0,087266</td>
      <td>0,087155</td>
    </tr>
    <tr>
      <td>10</td>
      <td>0,174532</td>
      <td>0,173648</td>
    </tr>
    <tr>
      <td>20</td>
      <td>0,349066</td>
      <td>0,342020</td>
    </tr>
    <tr>
      <td>30</td>
      <td>0,523598</td>
      <td>0,500000</td>
    </tr>
  </tbody>
</table>

<p>Podem considerar oscil·lacions d’amplituds petites les que tenen un apartament de la vertical més petit que $10^{\circ}$, ja que la diferència entre l’angle i el seu sinus està en el quart decimal. Com sempre tot depèn de la precisió amb la que volem mesurar l’elongació però, per a angles per sota dels 10 graus l’aproximació resulta prou bona. Fent l’aproximació, l’equació $\eqref{eq:a_t}$ es transforma en</p>

<script type="math/tex; mode=display">a_{t}=-g\varphi</script>

<p>Si tenim en compte la definició d’angle mesurat en radiants com el quocient de l’arc respecte del radi</p>

<script type="math/tex; mode=display">\varphi=\frac{x}{L}</script>

<p>Podem escriure l’acceleració com</p>

<script type="math/tex; mode=display">a_{t}=-g\frac{x}{L}</script>

<p>Agrupant les constants ens queda</p>

<script type="math/tex; mode=display">a_{t}=-\frac{g}{L}x</script>

<p>una relació on l’acceleració es proporcional a l’elongació i de signe contrari. Ja havíem vist que aquest tipus de relació segueix un MHS (veure equació $\eqref{eq:a_vs_x}$). Si igualem ambdues equacions obtenim que el moviment té una freqüència angular:</p>

<script type="math/tex; mode=display">\omega=\sqrt{\frac{g}{L}}</script>

<p>o, equivalentment un període</p>

<script type="math/tex; mode=display">T=\frac{2\pi}{\omega}=2\pi\sqrt{\frac{L}{g}}</script>

<p>El període del pèndol per a oscil·lacions petites depèn només de la longitud del fil i de l’acceleració de la gravetat del lloc on es troba.</p>

<h3 id="lenergia-del-moviment-harmònic-simple-">L’energia del moviment harmònic simple <a class="anchor" id="2.5"></a></h3>

<p>Veurem ara com escriure l’energia associada a un MHS. Estudiarem el cas duna massa m
  unida a una molla que es mou sobre una superfície horitzontal com es veu a la figura de sota. Per a poder escriure els termes d’energia primer hem de mirar quin tipus d’interaccions suporta la massa. Podem apreciar a la figura que sobre la massa hi ha aplicades tres forces: el pes, la reacció normal de la superfície i la força elàstica. El pes i la reacció normal s’anul·len entre elles<sup><a href="#fn3" id="ref3">3</a></sup>, donant com a resultant que l’única força sobre la massa és la força elàstica.</p>

<figure>
  <img src="img/molla2.svg" width="50%" />
  <figcaption> Forces aplicades sobre una massa unida a una molla i en moviment sobre una superfície horitzontal.</figcaption>
</figure>

<p>Ja sabem que la força elàstica és una força conservativa que té una energia potencial associada que podem expressar</p>

<script type="math/tex; mode=display">U=\frac{1}{2}kx^{2}</script>

<p>on $x$ correspon a l’elongació i $k$ és la constant elàstica de la molla. Per tant l’energia mecànica del sistema es podrà escriure</p>

<script type="math/tex; mode=display">E_{M}=E_{C}+U=\frac{1}{2}mv^{2}+\frac{1}{2}kx^{2}</script>

<p>on el primer terme correspon a l’energia cinètica i el segon a l’energia potencial.</p>

<p>Podem estudiar alguns casos particulars:</p>

<ul>
  <li>Quan l’elongació és màxima tenim que $v=0$ i $x=A$, en aquest cas l’expressió de l’energia mecànica ens dóna</li>
</ul>

<script type="math/tex; mode=display">\begin{equation}\label{eq:EM1}
E_{M}=\frac{1}{2}kA^{2}
\end{equation}</script>

<ul>
  <li>Quan la massa passa pel punt d’equilibri (part central), la velocitat pren el seu valor màxim donat per l’equació $\eqref{eq:vmax}$ i l’elongació és nul·la, per tant, només tindrem energia cinètica</li>
</ul>

<script type="math/tex; mode=display">\begin{equation}\label{eq:EM2}
E_{M}=E_{C}=\frac{1}{2}mv_{\mathrm{max}}^{2}=\frac{1}{2}m(A\omega)^{2}
\end{equation}</script>

<p>Podem veure que si igualem les expressions de les energies mecàniques dels dos casos anteriors arribem a la igualtat</p>

<script type="math/tex; mode=display">k=m\omega^{2}</script>

<p>expressió a la que ja hi havíem arribat en l’equació $\eqref{eq:k=mw2}$, la qual cosa demostra que les dues energies mecàniques són iguals i que és una constant de moviment. Per altra banda el fet de comptar amb una expressió per a l’energia potencial elàstica fa que aquesta sigui conservativa i, per tant, l’energia mecànica s’ha de conservar. Tant l’expressió $\eqref{eq:EM1}$, com la $\eqref{eq:EM2}$ ens serveixen per a calcular l’energia mecànica en qualsevol punt de la trajectòria degut a la seva constància i això ens serà de gran utilitat a l’hora de resoldre problemes.</p>

<h2 id="moviment-ondulatori-">Moviment ondulatori <a class="anchor" id="3"></a></h2>

<p>Ja hem vist que el moviment oscil·latori és un moviment d’anada i tornada en el temps, un moviment de vaivé. Quan aquest moviment de vaivé es propaga per l’espai tenim el que anomenarem un moviment ondulatori. Podem dir, doncs, que el moviment ondulatori es un moviment de vaivé que es produeix tant en el temps com a l’espai.</p>

<figure>
  <img src="img/ola_estadio_1.jpg" width="50%" />
  <figcaption> L'onada a l'estadi Camp Nou.</figcaption>
</figure>

<h3 id="la-matèria-no-és-pas-lúnica-cosa-que-es-desplaça-per-lespai-">La matèria no és pas l’única cosa que es desplaça per l’espai. <a class="anchor" id="3.1"></a></h3>

<p>Quan observem als estadis de futbol que els aficionats fan l’onada podem constatar que els aficionats no canvien de lloc, continuen en els seus seients. Però podem observar un gran moviment que travessa l’estadi, aquí tenim un exemple de transmissió de moviment per l’espai sense transferència de massa, ja que la gent s’aixeca i torna a seure-hi però no canvia de lloc. Les ones produeixen transport d’energia i no de massa.</p>

<figure>
  <img src="img/ola_estadio_2.jpg" width="50%" />
  <figcaption> Moviment de la gent quan fa l'onada als estadis. La gent no canvia de lloc, el moviment que genera no té transport de massa, només d'energia.</figcaption>
</figure>

<h3 id="característiques-del-moviment-ondulatori-">Característiques del moviment ondulatori <a class="anchor" id="3.2"></a></h3>

<p>Entre les característiques del moviment ondulatori destaquem:</p>

<ul>
  <li>
    <p><strong>Superposició</strong>: Les ones verifiquen el principi de superposició, es a dir si tenim dues ones que es troben en la mateixa regió de l’espai, l’ona resultant serà la suma algebraica de les dues ones.</p>
  </li>
  <li>
    <p><strong>El medi no es transporta amb l’ona</strong>: tal com ja hem dit, les ones no transporten matèria sinó energia (o informació).</p>
  </li>
  <li>
    <p><strong>La velocitat d’una ona depèn del medi de propagació</strong>: Quan parlem d’una ona mecànica, la velocitat amb la que es propaga l’ona només depèn del medi. En el cas del so a l’aire dependrà de la densitat de l’aire, en cas d’ones en una corda, dependrà de la rigidesa de la corda, del seu gruix i la seva densitat. En el cas de la llum que també es pot propagar en el buit, també la seva velocitat depèn del medi.</p>
  </li>
</ul>

<h3 id="classificació-de-les-ones-">Classificació de les ones <a class="anchor" id="3.3"></a></h3>

<p>Segons les dimension en que es propaguen les podem classificar en:</p>

<p><strong>Ones unidimensionals</strong> són les que es propaguen en una única direcció, com és el cas d’una ona en una corda.</p>

<p><strong>Ones_bidimensionals</strong> són les que es propaguen sobre una superfície, com és el cas de les ones d’un líquid on la superfície del liquid defineix el pla de propagació.</p>

<p><strong>Ones_tridimensionals</strong> són les que es propaguen per l’espai, com el so o la llum per l’aire.</p>

<p>Segons la direcció de la pertorbació respecte a la de propagació les ones es poden classificar en:</p>

<p><strong>Ones transversals</strong>: Quan les ones es propaguen en una direcció perpendicular a la seva direcció de vibració diem que són ones transversals. Exemples d’ones transversals són les vibracions d’una corda o les ones electromagnètiques.</p>

<p><strong>Ones longitudinals</strong>: Les ones longitudinals són pertorbacions que es propaguen en la mateixa direcció de la vibració. Un exemple típic d’aquest tipus d’ona és el so.</p>

<figure>
  <img src="img/trans_long.jpg" width="50%" />
  <figcaption> Ones transversals (a) i longitudinals (b).</figcaption>
</figure>

<p>Segons el medi de propagació podem classificar-les en:</p>

<p><strong>Ones_mecàniques</strong>: Són aquelles que necessiten d’un medi per a propagar-se. Exemple d’aquest tipus d’ones són les ones de so, les ones del mar, etc.</p>

<p><strong>Ones_electromagnètiques</strong>: Són ones que no necessiten d’un medi per a propagar-se. La llum visibles és un exemple, però també els raigs X, els raigs infrarojos i les microones.</p>

<p>Segons el temps de durada de la pertorbació que l’origina les podem classificar en:</p>

<p><strong>Polsos</strong>: Un pols és una pertorbació de curta durada.</p>

<p><strong>Trens d’ones</strong>: Els trens d’ones són pertorbacions que dura un interval de temps més o menys llarg. En aquest cas l’energia es proporciona de manera continuada i es genera una successió de polsos o tren d’ones.</p>

<h2 id="tractament-matemàtic-de-les-ones-">Tractament matemàtic de les ones <a class="anchor" id="4"></a></h2>

<h3 id="les-ones-harmòniques-">Les ones harmòniques <a class="anchor" id="4.1"></a></h3>

<p>Ja hem vist com descriure matemàticament un moviment oscil·latori harmònic. Si ara considerem que aquest moviment harmònic es pot propagar per l’espai a una velocitat de propagació<sup><a href="#fn4" id="ref4">4</a></sup> $v$, volem obtenir una expressió matemàtica que pugui descriure la pertorbació tant en els temps com a l’espai.</p>

<p>Considerarem el moviment oscil·latori de l’extrem d’una corda. Aquest extrem es troba en la posició $x=0$, i en l’instant $t=0$ suposarem que es troba amb l’elongació màxima $y=2\,\mathrm{m}$.</p>

<p>Si, per exemple, pensem que la freqüència angular és de $\pi/3$, el moviment oscil·latori de l’extrem de la corda ens dona la gràfica de la figura.</p>

<figure>
  <img src="img/ona1.png" width="70%" />
  <figcaption> Moviment vibratori de l'extrem d'una corda d'amplitud 2 m i pulsació $\pi/3$ amb elongació màxima en l'instant inicial.</figcaption>
</figure>

<p>Suposarem que l’ona generada per aquest moviment harmònic es propaga amb una velocitat $v=0,5\,\mathrm{m/s}$. Aleshores el màxim que tenim a la posició $x=0$ es trobarà a la posició $x=1,5\,\mathrm{m}$ al cap de 3 segons (veure Figura). Per tant per a descriure el comportament de l’ona en la posició $x=1,5\,\mathrm{m}$ hem de tenir un retràs de fase, ja que el moviment porta un retràs igual al temps que ha tardat la pertorbació a arribar a la posició $x=3\,\mathrm{m}$. El temps es pot calcular com</p>

<script type="math/tex; mode=display">t=\frac{x}{v}=\frac{1,5\,\mathrm{m}}{0,5\,\mathrm{m/s}}=3\mathrm{\,s}</script>

<figure>
  <img src="img/ona2.png" width="70%" />
  <figcaption> Variació de l'elongació en el temps en un punt ubicat en la posició $x=3\,\mathrm{m}$. Veiem com el màxim que es trobava en l'instant inicial en l'extrem de la corda ($x=0$), ara el tenim en l'instant $t=3\,\mathrm{s}$ en la posició $x=1,5\,\mathrm{m}$ com a resultat de que la pertorbació va tardar 3 s en recórrer aquella distància a una velocitat de $0,5\,\mathrm{m/s}$. </figcaption>
</figure>

<p>Fent servir aquest raonament per a qualsevol posició genèrica $x$ podem obtenir l’equació d’ona</p>

<script type="math/tex; mode=display">y=A\sin\big(\omega\big(t-\frac{x}{v}\big)+\varphi_{0}\big)</script>

<p>per a qualsevol parell de valors $t$ i $x$.</p>

<p>Si distribuïm $\omega obtenim</p>

<script type="math/tex; mode=display">y=A\sin\big(\omega t-\frac{\omega}{v}x+\varphi_{0}\big)</script>

<p>Anomenarem nombre d’ona, $k$, a la quantitat</p>

<script type="math/tex; mode=display">k=\frac{\omega}{v}</script>

<p>que té unitats de rad/m i, per tant, en queda l’equació d’ones</p>

<script type="math/tex; mode=display">\begin{equation}\label{eq:eq_ones}
y(x,t)=A\sin\big(\omega t-kx+\varphi_{0}\big)
\end{equation}</script>

<p>Veiem que el moviment ondulatori és un moviment periòdic tant en els temps com a l’espai. Quant al temps sabem que el període d’oscil·lació està relacionat amb la freqüència angular o pulsació a través de l’expressió</p>

<script type="math/tex; mode=display">\omega T=2\pi</script>

<p>De la mateixa manera podem establir una relació entre el nombre d’ona i la distància a la que el moviment torna a estar en el mateix estat de vibració. Aquesta distància l’anomenem <strong>longitud d’ona</strong> i la denotem amb la lletra grega lambda, $\lambda$. Fent una analogia amb el cas temporal tenim que</p>

<script type="math/tex; mode=display">k\lambda=2\pi</script>

<p>per tant, tenim que</p>

<script type="math/tex; mode=display">\lambda=\frac{2\pi}{k}</script>

<p>La longitud d’ona té unitats de longitud i en l’SI es mesura en metres.</p>

<p>Hem vista que quan una ona es propaga en la direcció positiva de l’eix $x$, l’equació corresponent és la $\eqref{eq:eq_ones}$. Si l’ona es propaga en el sentit negatiu de l’eix $x$, l’equació serà</p>

<script type="math/tex; mode=display">y(x,t)=A\sin\big(\omega t+kx+\varphi_{0}\big)</script>

<h2 id="fenòmens-ondulatoris-">Fenòmens ondulatoris <a class="anchor" id="5"></a></h2>

<h3 id="principi-de-huygens-">Principi de Huygens <a class="anchor" id="5.1"></a></h3>

<p>Per entendre molts fenòmens ondulatoris resulta molt útil fer un anàlisi qualitatiu fent servir un raonament basat en el que s’anomena la construcció o principi de <a href="https://ca.wikipedia.org/wiki/Christiaan_Huygens">Huygens</a> que va proposar l’any 1678. Es tracta d’un model geomètric que permet entendre alguns fenòmens ondulatoris de manera qualitativa sense necessitat de fer servir l’equació d’ona.</p>

<p>Huygens va proposar que cada punt d’una pertorbació ondulatòria es transforma ell mateix en una font d’ones esfèriques. La suma d’aquestes ones secundàries (les ones generades per aquesta pertorbació) determina la forma de la nova ona. A la Figura es pot observar com funciona la construcció de Huygens per a explicar els fronts d’ona plans i esfèrics on la suma dels fronts d’ona secundàries acaben formant el front d’ona resultant. Amb aquest tipus de raonament ha pogut explicar fenòmens com la reflexió i la refracció. Posteriorment, l’any 1816, el físic francès <a href="https://ca.wikipedia.org/wiki/Augustin_Jean_Fresnel">Augustin_Jean_Fresnel</a> va poder explicar el fenomen de la difracció fent servir aquest mateix raonament, així com el fenomen de la difracció. A la figura següent es pot veure com cada punt d’un front d’ona pla es pot considerar com a generador de ones esfèriques que, en superposar-se, acaben formant el front d’ona pla següent. El mateix es pot veure en el cas de fronts d’ona esfèrics.</p>

<figure>
  <img src="img/huygens.svg" width="80%" />
  <figcaption> El principi de Huygens permet explicar d'una forma qualitativa molts fenòmens ondulatoris. </figcaption>
</figure>

<h3 id="reflexió-">Reflexió <a class="anchor" id="5.2"></a></h3>

<p>Fent servir la construcció de Huygens podem veure com es produeix la reflexió sobre una superfície a la figura següent de manera que s’obté la llei de la reflexió on l’angle d’incidència es igual a l’angle de reflexió</p>

<script type="math/tex; mode=display">\alpha_{i}=\alpha_{r}</script>

<figure>
  <img src="img/reflex_huygens.svg" width="50%" />
  <figcaption> Explicació de la reflexió a partir del principi de Huygens. </figcaption>
</figure>

<h3 id="refracció-">Refracció <a class="anchor" id="5.3"></a></h3>

<p>El fenomen de refracció és el canvi en la direcció de propagació de les ones quan travessen una superfície de separació entre dos medis on l’ona es propaga a una velocitat diferent. A la figura següent es pot observar com es pot explicar aquest canvi de direcció a partir de la construcció de Huygens. Es pot veure que utilitzant cada punt dels fronts d’ona com un generador de nous fronts d’ona ens permet entendre el canvi de direcció del front d’ona.</p>

<figure>
  <img src="img/Refraction_-_Huygens-Fresnel_principle.svg" width="80%" />
  <figcaption> Refracció de les ones utilitzant la construcció de Huygens. </figcaption>
</figure>

<p>Podem deduir la llei de Snell a partir de l’esquema de la dreta de la figura anterior. Els triangles ABB’ i AA’B’ tenen en comú el costat AB’. A partir dels dos triangles podem escriure les expressions</p>

<p><script type="math/tex">\sin(\alpha_{1})=\frac{BB'}{AB'}=\frac{v_{1}t}{AB'}</script>
i</p>

<script type="math/tex; mode=display">\sin(\alpha_{2})=\frac{AA'}{AB'}=\frac{v_{2}t}{AB'}</script>

<p>De les expressions anteriors podem escriure la relació</p>

<script type="math/tex; mode=display">\frac{\sin(\alpha_{1})}{v_{1}}=\frac{\sin(\alpha_{2})}{v_{2}}</script>

<p>que és l’expressió de la llei de Snell.</p>

<h3 id="difracció-">Difracció <a class="anchor" id="5.4"></a></h3>

<p>La difracció és el fenomen que es produeix quan les ones troben obstacles com parets, costats o apertures que fan que la propagació de les ones no es produeixi en línia recta. Es tracta d’un fenomen diferent a la reflexió o la refracció. En la figura següent es mostra el fenomen pel cas d’ones planes, però es tracta d’un efecte que succeeix en qualsevol tipus d’unes, encloent-hi les ones de llum.</p>

<figure>
  <img src="img/Refraction_on_an_aperture_-_Huygens-Fresnel_principle.svg" width="50%" />
  <figcaption> Difracció d'una ona al passar per una ranura. </figcaption>
</figure>

<p>Si considerem ones lluminoses, quan la llum passa per una apertura gran comparada amb la seva longitud d’ona, l’ombra forma una frontera força ben definida entre la regió de llum i ombra. Però, si es fa passar per una escletxa estreta es veu clarament com la llum es difracta, desapareix aquesta frontera definida entre les regions de llum i ombra i la llum es propaga en forma de ventall formant una zona il·luminada que es va debilitant fins arribar a la foscor, sense fronteres definides (veure figura de sota).</p>

<figure>
  <img src="img/diffra13.gif" width="50%" />
  <figcaption> Difracció per una escletxa. Es pot veure que a més de la banda central de llum hi ha altres bandes, aquestes són el resultat de la interferència que estudiarem a continuació i que és més pronunciada quan hi ha més d'una escletxa.  </figcaption>
</figure>

<h3 id="interferència-">Interferència <a class="anchor" id="5.5"></a></h3>

<p>A diferència dels objectes materials que, quan ocupen un espai, no el comparteixen amb altres objectes; poden existir més d’una ona o vibració al mateix temps i en el mateix espai. Si deixem caure dos pedres a l’aigua, les ones que produeixen cadascuna d’elles se superposen formant un patró d’interferència con es pot observar a la Figura [mar:interferencia_aigua]. Dintre del patró els efectes ondulatoris poden augmentar, disminuir o, fins i tot, anul·lar-se.</p>

<figure>
  <img src="img/interferencia_agua.jpg" width="50%" />
  <figcaption> Patró d'interferència produït per dues pedres al caure a l'aigua. </figcaption>
</figure>

<p>Com ja hem dit, quan més d’una ona ocupa el mateix espai al mateix temps, en cada punt de l’espai se sumen les pertorbacions, fenomen que hem anomenat principi de superposició. D’aquesta manera, quan la cresta d’una ona es superposa amb la cresta d’una altra, els seus efectes individuals se sumen i produeixen una ona d’una amplitud més gran. És el que anomenem interferència constructiva. Si la cresta se superposa amb una vall l’efecte de les dues pertorbacions es contraresten i obtenim una suma nul·la que anomenem interferència destructiva. La interferència és un fenomen típicament ondulatori i es produeix en tot tipus d’ones.</p>

<h4 id="lexperiment-de-young-">L’experiment de Young <a class="anchor" id="5.5.1"></a></h4>

<p><a href="https://ca.wikipedia.org/wiki/Thomas_Young">Thomas Young</a>, físic anglès, va fer l’any 1801 un experiment que va posar de manifest clarament el comportament ondulatori de la llum. Va fer passar un raig de llum a través de dues escletxes i va projectar la llum sobre una pantalla. Segons el model corpuscular de la llum s’hauria de veure dues ratlles clares sobre la pantalla. En comptes d’això es van veure bandes de llum i ombra intercalades que es podien interpretar com a bandes d’interferència constructiva i destructiva intercalades, la qual cosa demostrava la naturalesa ondulatòria de la llum.</p>

<figure>
  <img src="img/young.svg" width="80%" />
  <figcaption> Experiment de la doble escletxa de Young. La superposició de les ones secundàries creades a les escletxes produeixen sobre la pantalla un patró d'interferència.</figcaption>
</figure>

<p>El tractament matemàtic per a entendre què està passant sobre la pantalla no és difícil. Ens ajudarem amb l’esquema de la Figura següent. Allí podem observar que hi ha dues escletxes A i B separades una distància d. També tenim una pantalla separada una distància L respecte de les escletxes. Veurem quin tipus d’il·luminació tindrem en el punt P que està a una distància y del centre de la pantalla O. Per a fer-lo estudiarem la diferència de fase amb que arribaran les ones al punt P i això està relacionat amb el camí seguit per cada ona. En el cas de l’ona que parteix del punt A el camí seguit fins arribar al punt P està assenyalat com $r_{1}$ i en el cas de l’ona que parteix del punt B està assenyalat com camí $r_{2}$. Si en comptes de considerar el punt P estiguéssim veient com seria la llum que arriba al punt O la cosa seria fàcil, perquè com que el punt O està just en mig hi ha una total simetria i el camí de les dues ones tindrien les mateixes longituds, per tant, si les ones parteixen en fase des de les escletxes, al recórrer el mateix camí, arribarien al punt O també en fase i això produiria interferència constructiva al punt O.</p>

<figure>
  <img src="img/young1.svg" width="80%" />
  <figcaption>Esquema de l'experiment de Young on es veu el camí recorregut per cada ona $r_{1}$ i $r_{2}$ des de que surten de les escletxes A i B fins arribar al punt P.</figcaption>
</figure>

<p>Per tant, hem vist que al punt central ha d’haver-hi llum. Però, es clar, si en movem sobre la pantalla els camins traçats per les ones deixaran de ser de la mateixa longitud i les ones deixaran d’arribar en fase a la pantalla, en alguns punts arribaran en oposició de fase (contrafase) i allí es produirà interferència destructiva. El que veurem aleshores és foscor<sup><a href="#fn5" id="ref5">5</a></sup>. Si ens allunyem una mica més les ones tornen a estar en fase i tornem a tenir interferència constructiva i allí veurem una banda il·luminada, i així el patró s’anirà reproduint.</p>

<p>Tractarem ara de veure com escriure matemàticament el que hem raonat a dalt. Per començar farem la següent hipòtesi: les ones que surten de les escletxes estan en fase, es a dir la diferència de fase inicial és nul·la.<sup><a href="#fn6" id="ref6">6</a></sup></p>

<p>Per a saber quin tipus d’interferència tindrem al punt P hem de mirar la diferència de fase amb la que arriben al punt P, i tenint en compte la diferència de camins, la diferència de fase serà</p>

<script type="math/tex; mode=display">\Delta\varphi_{P}=kr_{2}-kr_{1}=k(r_{2}-r_{1})</script>

<p>on $k=2\pi/\lambda$ és el nombre d’ona i $\lambda$ la longitud d’ona. Per a obtenir interferència constructiva (màxim), la diferència de fase ha de ser igual a $2n\pi$, on $n$ ha de ser un nombre enter, d’aquesta manera les ones estaran en fase i se sumaran constructivament, quedant</p>

<script type="math/tex; mode=display">\Delta\varphi_{P}=\frac{2\pi}{\lambda}(r_{2}-r_{1})=2n\pi\,\,\,\,\,\,\,\,\,\,\,\,\,\,\,n\mathbb{\in Z}</script>

<p>o, equivalentment,</p>

<script type="math/tex; mode=display">\begin{equation}\label{eq:interf_const}
r_{2}-r_{1}=n\lambda\,\,\,\,\,\,\,\,\,\,\,\,\,\,\,\,\,n\in\mathbb{Z}
\end{equation}</script>

<p>Es a dir, per tenir interferència constructiva, la diferència de camí entre les ones ha de ser un nombre entre de longituds d’ona.</p>

<p>Per a trobar la condició d’interferència destructiva hem d’imposar que la diferència de fase sigui un nombre senar de vegades $\pi$, d’aquesta manera les ones arribaran al punt P en oposició de fase. Imposant la condició queda:</p>

<script type="math/tex; mode=display">\Delta\varphi_{P}=\frac{2\pi}{\lambda}(r_{2}-r_{1})=(2n+1)\pi\,\,\,\,\,\,\,\,\,\,\,\,\,n\in\mathbb{Z}</script>

<p>o, equivalentment,</p>

<script type="math/tex; mode=display">\begin{equation}\label{eq:interf_destr}
r_{2}-r_{1}=(2n+1)\frac{\lambda}{2}\,\,\,\,\,\,\,\,\,\,\,\,\,n\in\mathbb{Z}
\end{equation}</script>

<p>Les relacions $\eqref{eq:interf_const}$ i $\eqref{eq:interf_destr}$ ens donen les condicions d’interferència constructiva i destructiva respectivament en funció de la diferència de camins, per tant tindrem:</p>

<script type="math/tex; mode=display">% <![CDATA[
r_{2}-r_{1}=\begin{cases}
n\lambda & \,\,\,\,n\in\mathbb{Z\,\,\,\,\mathrm{interfer\grave{e}ncia\,constructiva}}\\
(2n+1)\frac{\lambda}{2} & \,\,\,\,n\in\mathbb{Z}\,\,\,\,\mathrm{interfer\grave{e}ncia\,destructiva}
\end{cases} %]]></script>

<p>Ara veurem com obtenir la condició de màxim o mínim depenent de la posició y del punt P sobre la pantalla de la Figura anterior. Si observem la figura, la diferencia de camí</p>

<script type="math/tex; mode=display">r_{2}-r_{1}=s=d\sin(\theta)</script>

<p>i si suposem que la pantalla està prou lluny de les escletxes per a que sigui vàlid que $y\ll L$, aleshores,</p>

<script type="math/tex; mode=display">\sin(\theta)\simeq\tan(\theta)=\frac{y}{L}</script>

<p>i</p>

<script type="math/tex; mode=display">% <![CDATA[
\begin{equation}\label{eq:interf}
d\sin(\theta)=d\frac{y}{L}=\begin{cases}
n\lambda & \,\,\,\,n\in\mathbb{Z\,\,\,\,\mathrm{interf.\,constructiva}}\\
(2n+1)\frac{\lambda}{2} & \,\,\,\,n\in\mathbb{Z\,\,\,\,\mathrm{interf.\,destructiva}}
\end{cases}
\end{equation} %]]></script>

<p>La relació $\eqref{eq:interf}$ ens dóna les condicions d’interferència constructiva o destructiva depenent de l’angle $\theta$ o la distància y de la pantalla.</p>

<p>La interferència és un fenomen que s’ens apareix molt sovint a la vida quotidiana però moltes vegades o el sabem reconèixer. Quan veiem taques d’oli sobre aigua podem apreciar bandes de diferents colors a la llum reflectida sobre l’oli, això també passa amb la bombolles de sabó.</p>

<figure>
  <img src="img/mancha1.jpg" width="50%" />
  <figcaption>Bandes d'interferència en capes primes d'oli al carrer.</figcaption>
</figure>

<p>Això es deu a que l’oli forma una capa prima sobre l’aigua i la llum es reflecteix sobre la superfície superior de la capa d’oli i torna a tenir una reflexió a la superfície inferior de la capa d’oli, aquestes dues ones reflectides han tingut una diferència de camí quan surten de l’oli i produeixen interferència que pot ser destructiva per a un color i constructiva per a un altre depenent del gruix de la capa (el gruix és variable i això provoca els canvis de colors). Tot això es pot visualitzar a la figura anterior.</p>

<figure>
  <img src="img/interf_oli.svg" width="50%" />
  <figcaption>Interferència per reflexió en capes primes. La llum es reflecteix a la superfície superior i inferior de la capa d'oli i quan arriba a l'ull la seva superposició produeix interferència que, depenent del gruix de la capa i de la longitud d'ona de la llum, pot ser constructiva o destructiva. Es veuen bandes de diferents colors perquè la capa d'oli no és uniforme.</figcaption>
</figure>

<h3 id="ones-estacionàries-">Ones estacionàries <a class="anchor" id="5.6"></a></h3>

<p>Fins ara hem estat estudiant ones viatgeres o de propagació, ara veurem que passa quan tenim confinades ones en un recinte sota determinades condicions en els seus extrems (condicions de contorn).</p>

<figure>
  <img src="img/estacionaries.png" width="70%" />
  <figcaption>Ones estacionàries.Quan se superposen dues ones d'igual freqüència que viatgen en sentit contrari es produeixen ones estacionàries. Hi ha punts de l'ona que no es mouen anomenats nodes (x=0.5,\,1.0,\,1.5,\ldots
 ) i d'altres que tenen una gran mobilitat anomenats ventres.</figcaption>
</figure>

<h3 id="efecte-doppler-">Efecte Doppler <a class="anchor" id="5.7"></a></h3>

<p>L’efecte Doppler és un fenomen que es produeix quan un observador rep una ona (so, lum, etc.) produïda per una font en moviment relatiu respecte a l’observador. A la figura de sota es pot apreciar què passa quan una font emissora de so com el cas d’una ambulància es mou. Els fronts d’ona son emesos amb una freqüència determinada $\lambda_{0}$ però, com la font s’està movent cap a la dreta, els fronts d’ona de la part dreta comencen a ajuntar-se i als de l’esquerra els hi passa just el contrari, s’allunyen entre ells. L’efecte que es produeix és que l’observador de la dreta sent un so més agut, de longitud d’ona menor (o freqüència menor) que la que sent el conductor de l’ambulància (que es troba en repòs respecte a la font emissora). Un observador ubicat darrere l’ambulància sentirà un so més greu perquè percep una longitud d’ona més llarga (o freqüència més curta).</p>

<figure>
  <img src="img/doppler.svg" width="80%" />
  <figcaption>Efecte Doppler. (a) La font emissora està en repòs respecte a l'observador. (b) Quan la font està en moviment, un observador que vegi apropar-se la font sentirà un so més agut $(\lambda&lt;\lambda_{0})$ i un observador que vegi la font allunyar-se sentirà un so més greu $(\lambda&gt;\lambda_{0})$.</figcaption>
</figure>

<p>Aquest fenomen es produeix no només amb el so, sinó amb tot tipus d’ones. Per a poder veure l’efecte Doppler amb la llum serà necessari que la font emissora es desplaci a una velocitat molt gran. De fet, l’efecte Doppler de la llum va permetre a l’astrònom <a href="https://ca.wikipedia.org/wiki/Edwin_Hubble">Edwin Hubble</a> deduir que l’univers es troba en expansió a partir de la llum que ens arriba de les estrelles llunyanes. Quan va observar la llum que ens arriba de les estrelles, va trobar que l’espectre de la llum corresponia al dels elements químics que ja coneixem a la Terra però va trobar que les línies espectrals mostraven un petit desplaçament cap a freqüències més petites (longitud d’ona més llargues), un desplaçament cap al vermell, la qual cosa volia dir que les estrelles s’estaven allunyant de nosaltres. Va observar el mateix efecte en totes les direccions del cel i també va observar que quan més lluny es troba una galàxia, més ràpid s’allunya de nosaltres<sup><a href="#fn7" id="ref7">7</a></sup>. Aquesta observació va establir les bases de la teoria que posteriorment es va desenvolupar sobre l’univers en expansió, coneguda com teoria del Big Bang.</p>

<p>Una altra aplicació de l’efecte Doppler és el seu ús en diagnòstic per imatges en medicina en una tècnica coneguda com <a href="https://ca.wikipedia.org/wiki/Ecografia_Doppler">ecografia Doppler</a> o eco-Doppler, la qual empra ultrasons i utilitza l’efecte Doppler per a observar el moviment de determinades estructures del cos a partir del so rebotat en elles.</p>

<figure>
  <img src="img/ecografia-doppler-bebe.jpg" width="70%" />
  <figcaption>Imatge de l'ecografia Doppler d'un fetus.</figcaption>
</figure>

<h3 id="intensitat-duna-ona-">Intensitat d’una ona <a class="anchor" id="5.8"></a></h3>

<p>Considerem el cas d’un focus emissor d’ones que emet una certa quantitat d’energia $\Delta E$ durant un cert interval de temps $\Delta t$, si el medi de propagació de les ones és homogeni i isòtrop, aquestes ones es propagaran en fronts d’una esfèrics degut a que tindrà la mateixa velocitat de propagació en totes les direccions. A mesura que el front d’ona avança en la seva propagació abasta una superfície més gran i l’ona es va atenuant degut a que la mateixa energia s’ha de repartir en una superfície més gran. Per a tenir en consideració aquest efecte definirem una nova magnitud anomenada intensitat d’una ona, $I$, i que serà l’energia per unitat de temps i superfície normal al front d’ona. De manera que tindrem</p>

<script type="math/tex; mode=display">I=\frac{\Delta E}{\Delta t.S_{n}}</script>

<p>Si tenim en compte que l’energia per unitat de temps és la potència</p>

<script type="math/tex; mode=display">P=\frac{\Delta E}{\Delta t}</script>

<p>que es mesura en watts ($\mathrm{W=J.s^{-1}}$), la intensitats es pot escriure com</p>

<script type="math/tex; mode=display">I=\frac{P}{S_{n}}</script>

<p>i aleshores, la intensitat tindrà per unitats $\mathrm{W/m^{2}}$.</p>

<p>La intensitat és una magnitud que ens serveix per a quantificar l’atenuació d’una ona amb la distància. Si considerem una ona generada per un focus emissor de potència P, que es propaga per l’aire de manera isòtropa (amb la mateixa velocitat en totes direccions), els seus fronts d’ona tindran forma esfèrica. L’energia generada per l’ona es va repartint en fronts d’ona cada cop més grans a mesura que avança i això fa que l’ona es vagi atenuant.</p>

<figure>
  <img src="img/intensitat.svg" width="70%" />
  <figcaption>Les ones esfèriques es van atenuant a mesura que augmenten el seu radi degut a la conservació de l'energia. Degut a l'augment de la superfície, l'energia per unitat de superfície va minvant.</figcaption>
</figure>

<p>Podem veure com varia la intensitat de l’ona a mesura que el front d’ona va augmentat el seu radi. A una distància $r_{1}$ del focus emissor la intensitat serà</p>

<script type="math/tex; mode=display">I_{1}=\frac{P}{S}=\frac{P}{4\pi r_{1}^{2}}</script>

<p>i, equivalentment, a una distància $r_{2}$:</p>

<script type="math/tex; mode=display">I_{2}=\frac{P}{4\pi r_{2}^{2}}</script>

<p>Com la potència és una propietat del focus emissor i és el mateix focus en els dos casos, s’ha de verificar</p>

<script type="math/tex; mode=display">\frac{I_{1}}{I_{2}}=\bigg(\frac{r_{2}}{r_{1}}\bigg)^{2}</script>

<p>Si tenim en compte que l’energia d’una onda és proporcional al quadrat de l’amplitud i que la intensitat és proporcional a l’energia, tindrem que la intensitat és propoorcional al quadrat de l’amplitud, es a dir,</p>

<script type="math/tex; mode=display">I\propto A^{2}</script>

<p>Per tant</p>

<script type="math/tex; mode=display">\frac{I_{1}}{I_{2}}=\bigg(\frac{A_{1}}{A_{2}}\bigg)^{2}</script>

<p>i tindrem que es verifica la relació</p>

<script type="math/tex; mode=display">\frac{A_{1}}{A_{2}}=\frac{r_{2}}{r_{1}}</script>

<h2 id="el-so-">El so <a class="anchor" id="6"></a></h2>

<h3 id="nivell-dintensitat-sonora-">Nivell d’intensitat sonora <a class="anchor" id="6.1"></a></h3>

<p>L’oïda humana és capaç de percebre sons d’intensitats que van des de $10^{-12}\mathrm{Wm^{-2}}$ fins a $1\,\mathrm{Wm^{-2}}$. Aquesta és una escala molt àmplia que abasta 12 ordres de magnitud, a més a més la oïda humana no respon als estímuls sonors de manera proporcional a la intensitat tal com l’hem definida. Encara que la forma amb la que hem definit la intensitat és una manera objectiva, la manera a la que respon l’oïda s’assembla més a una escala logarítmica. Es per això que es defineix el <strong>nivell d’intensitat sonor</strong> com</p>

<script type="math/tex; mode=display">\beta=10\log\bigg(\frac{I}{I_{0}}\bigg)</script>

<p>on $I_{0}=10^{-12}\,\mathrm{Wm^{-2}}$. Amb aquesta definició $\beta$ té unitats de decibels (dB). El nivell mínim de percepció (llindar d’audició) correspon a $I=I_{0}$, el que ens dona $\beta=0\,\mathrm{dB}$ i el llindar del dolor correspon a $I=1\,\mathrm{W/m^{2}}$ que ens dóna $\beta=120\,\mathrm{dB}$.
  A la Taula podem observar els nivells sonors corresponents a diferents situacions.</p>

<table>
  <thead>
    <tr>
      <th>dB</th>
      <th>Situació</th>
    </tr>
  </thead>
  <tbody>
    <tr>
      <td>130</td>
      <td>Avió enlairant-se</td>
    </tr>
    <tr>
      <td>120</td>
      <td>Llindar del dolor</td>
    </tr>
    <tr>
      <td>110</td>
      <td>Concert</td>
    </tr>
    <tr>
      <td>100</td>
      <td>Trepant elèctric</td>
    </tr>
    <tr>
      <td>90</td>
      <td>Trànsit vehicular / Baralla</td>
    </tr>
    <tr>
      <td>80</td>
      <td>Tren</td>
    </tr>
    <tr>
      <td>70</td>
      <td>Aspiradora</td>
    </tr>
    <tr>
      <td>50/60</td>
      <td>Aglomeració de gent</td>
    </tr>
    <tr>
      <td>40</td>
      <td>Conversa</td>
    </tr>
    <tr>
      <td>20</td>
      <td>Biblioteca</td>
    </tr>
    <tr>
      <td>10</td>
      <td>Respiració tranquil·la</td>
    </tr>
    <tr>
      <td>0</td>
      <td>Llindar d’audició</td>
    </tr>
  </tbody>
</table>

<h3 id="ones-estacionàries-en-instruments-musicals-">Ones estacionàries en instruments musicals <a class="anchor" id="6.2"></a></h3>

<h4 id="modes-normals-de-vibració-en-cordes-">Modes normals de vibració en cordes <a class="anchor" id="6.2.1"></a></h4>

<p>Ja hem vist que les ones estacionàries es produeixen quan l’ona queda confinada sota condicions de contorn. Estudiarem ara quines condicions ha de complir una ona que vibra en una corda subjecta pels seus dos extrems. Aquest és el cas dels instruments de corda. Com la corda ha de tenir els seus dos extrems fixos no totes les freqüències són possibles, només estan permeses les que que tenen nodes en els extrems fixos de la corda. A la figura següent podem veure els primers modes de vibració permesos en una corda amb els seus extrems fixos i longitud L. El primer mode normal de vibració és el que verifica que</p>

<script type="math/tex; mode=display">L=\frac{\lambda}{2}</script>

<p>El segon mode:</p>

<script type="math/tex; mode=display">L=\lambda</script>

<p>El tercer mode:</p>

<script type="math/tex; mode=display">L=\frac{3}{2}\lambda</script>

<p>El quart mode:</p>

<script type="math/tex; mode=display">L=2\lambda</script>

<figure>
  <img src="img/modes_corda.svg" width="80%" />
  <figcaption>Modes normals de vibració d'una corda.</figcaption>
</figure>

<p>De les expressions anteriors podem tractar de deduir una única expressió general que pugui servir per a tots els modes normals de vibració:</p>

<script type="math/tex; mode=display">\lambda_{n}=\frac{2L}{n}\,\,\,\,\,\,\,\,\,\,\,\mathrm{amb}\,n\in\mathbb{N}</script>

<p>Si tenim en compte que la freqüència està relacionada amb la longitud d’ona a través de la relació $\lambda\nu=v$, podem escriure la expressió de la freqüència dels modes normals de vibració d’una corda</p>

<script type="math/tex; mode=display">\nu_{n}=\frac{v}{\lambda_{n}}=n\frac{v}{2L}=n\nu_{1}\,\,\,\,\,\,\,\,\,\,\,\,\,\mathrm{amb}\,n\in\mathbb{N}</script>

<h4 id="modes-normals-de-vibració-en-tubs-oberts-per-un-extrem-i-tancats-per-laltre-">Modes normals de vibració en tubs oberts per un extrem i tancats per l’altre <a class="anchor" id="6.2.2"></a></h4>

<p>Hi ha molts instruments musicals que basen el seu funcionament en produir les ones sonores en l’interior d’un tub, com ser l’òrgan, la flauta o el clarinet. Quan vam analitzar els instruments de corda ens hem fixat en el moviment de la corda, aquest moviment és posteriorment transmès a l’aire i es propaga fins les nostres oïdes. En el cas dels instruments de vent, el moviment ondulatori es produeix directament a l’aire, per tant, hem d’analitzar les ones de l’aire dintre del tub. Hem de tenir en compte que el so és una ona longitudinal, l’oscil·lació de l’aire es produeix en la mateixa direcció del tub, i les sones al seu interior també estan limitades per les condicions de contorn. En el cas d’un tub obert per un extrem i tancat per l’altre, com podria ser el cas d’un clarinet, la condició és que en l’extrem tancat l’aire no es pot desplaçar i en l’extrem obert tindrem un desplaçament màxim (ventre)<sup><a href="#fn8" id="ref8">8</a></sup>. Sota aquestes condicions, si observem la figura de sota podrem veure els cinc primers modes de vibració i verifiquem que l’harmònic fonamental (primer mode normal) es produeix quan</p>

<script type="math/tex; mode=display">L=\frac{\lambda_{1}}{4}</script>

<p>on $L$ és la longitud del tub. Per tant,</p>

<script type="math/tex; mode=display">\lambda_{1}=4L</script>

<figure>
  <img src="img/modes_obert-tancat.svg" width="80%" />
  <figcaption>Modes normals de vibració en tubs obert per un extrem i tancat per l'altre.</figcaption>
</figure>

<p>El segon mode es produeix quan</p>

<script type="math/tex; mode=display">L=\frac{3}{4}\lambda_{2}</script>

<p>o, equivalentment,</p>

<script type="math/tex; mode=display">\lambda_{2}=\frac{4L}{3}</script>

<p>El tercer mode normal:</p>

<script type="math/tex; mode=display">\lambda_{3}=\frac{4L}{5}</script>

<p>Si continuem, podem arribar a una expressió completament general per a la resta de modes:</p>

<script type="math/tex; mode=display">\lambda_{n}=\frac{4L}{2n-1}\,\,\,\,\,\,\,\,\,\,\mathrm{amb\,}n\in\mathbb{N}</script>

<p>i la relació corresponent a la freqüència</p>

<script type="math/tex; mode=display">\nu_{n}=(2n-1)\frac{v}{4L}\,\,\,\,\,\,\,\,\,\,\,\,\mathrm{amb}\,n\in\mathbb{N}</script>

<h4 id="modes-normals-de-vibració-en-tubs-oberts-pels-dos-extrems-">Modes normals de vibració en tubs oberts pels dos extrems <a class="anchor" id="6.2.3"></a></h4>

<p>L’altre cas possible és el d’un tub obert pels seus dos extrems, com pot ser el cas d’una flauta travessera. Si observem la figura següent podem veure que les condicions sobre els primers harmònic són:</p>

<script type="math/tex; mode=display">\lambda_{1}=2L</script>

<script type="math/tex; mode=display">\lambda_{2}=L</script>

<script type="math/tex; mode=display">\lambda_{3}=\frac{2L}{3}</script>

<p>Què són les mateixes que teníem per a la corda, per tant l’expressió general en aquest cas serà la mateixa que per a les cordes:</p>

<script type="math/tex; mode=display">\lambda_{n}=\frac{2L}{n}\,\,\,\,\,\,\,\,\,\,\,\mathrm{amb}\,n\in\mathbb{N}</script>

<p>i per a les freqüències:</p>

<script type="math/tex; mode=display">\nu_{n}=\frac{v}{\lambda_{n}}=n\frac{v}{2L}=n\nu_{1}\,\,\,\,\,\,\,\,\,\,\,\,\,\mathrm{amb}\,n\in\mathbb{N}</script>

<figure>
  <img src="img/modes_obert-obert.svg" width="80%" />
  <figcaption>Modes normals de vibració en tubs oberts pels dos extrems.</figcaption>
</figure>

<h4 id="notes">Notes</h4>

<p><sup id="fn1">1. Els moviments periòdics ens permeten mesurar el temps. El temps que tarda la Terra en fer una volta al voltant del Sol ens permet definir l’any, el temps que tarda la Lluna en envoltar la Terra ens permet definir el mes i el temps que tarda la Terra en donar un gir sobre si mateixa permet definir el dia. <a href="#ref1" title="Tornar al text.">↩</a></sup></p>

<p><sup id="fn2">2. A vegades es fa servir l’equació $\eqref{eq:a_vs_x}$ com a definició de MHS i, a partir d’ella es dedueix l’equació de moviment $\eqref{eq:eq_mov_mhs}$. Qualsevol de les dues aproximacions són equivalents com ja hem demostrat.
<a href="#ref2" title="Tornar al text.">↩</a></sup></p>

<p><sup id="fn3">3. Tant la força pes com la recció normal són en aquest cas perpendiculars al moviment, per tant fan un treball nul que no juga cap paper en l’energia del sistema. Podríem també veure’l d’aquesta manera.<a href="#ref3" title="Tornar al text.">↩</a></sup></p>

<p><sup id="fn4">4. Un altre nom per a la velocitat de propagació és velocitat de fase.<a href="#ref4" title="Tornar al text.">↩</a></sup></p>

<p><sup id="fn5">5. Un fenomen clarament ondulatori és que sumant llum més llum podem obtenir foscor. T’has preguntat on va parar l’energia aleshores?<a href="#ref5" title="Tornar al text.">↩</a></sup></p>

<p><sup id="fn6">6. En realitat no necessitem que la diferència de fase de les ones al partir sigui nul·la, només necessitem que sigui constant, però la suposició de que sigui nul·la simplifica l’anàlisi i no invalida la deducció. Quan dues fonts d’ones mantenen la seva diferència de fase constant direm que són fonts coherents.<a href="#ref6" title="Tornar al text.">↩</a></sup></p>

<p><sup id="fn7">7. Aquesta observació es coneix ara com a <a href="https://ca.wikipedia.org/wiki/Constant_de_Hubble">Llei de Hubble</a>.<a href="#ref7" title="Tornar al text.">↩</a></sup></p>

<p><sup id="fn8">8. En realitat el ventre es produeix una mica més enllà de la boca del tub però, per a simplificar els càlculs, suposarem que el ventre es produeix en la boca del tub.<a href="#ref8" title="Tornar al text.">↩</a></sup></p>

      </section>
    </div>

    <!-- FOOTER  -->
    <div id="footer_wrap" class="outer">
      <footer class="inner">
        
        <p class="copyright">fisica maintained by <a href="http://github.com/niobio">niobio</a></p>
        
        <p>Published with <a href="https://pages.github.com">GitHub Pages</a></p>
      </footer>
    </div>

    
  </body>
</html>
