{
 "cells": [
  {
   "cell_type": "markdown",
   "metadata": {},
   "source": [
    "# Moviment\n",
    "\n",
    "\n",
    ">*La filosofia è scritta in questo grandissimo libro, che continuamente ci sta aperto innanzi agli occhi (io dico l' Universo'), ma non si può intendere, se prima non il sapere a intender la lingua, e conoscer i caratteri ne quali è scritto. Egli è scritto in lingua matematica, e i caratteri son triangoli, cerchi ed altre figure geometriche, senza i quali mezzi è impossibile intenderne umanamente parola; senza questi è un aggirarsi vanamente per un oscuro labirinto.*\n",
    ">\n",
    ">Galileu\n",
    "\n",
    "\n",
    ">*I often say that when you can measure what you are speaking about, and express it in numbers, you know something about it; but when you cannot measure it, when you cannot express it in numbers, your knowledge is of a meagre and unsatisfactory kind; it may be the beginning of knowledge, but you have scarcely in your thoughts advanced to the state of Science, whatever the matter may be.*\n",
    ">\n",
    ">Lord Kelvin\n",
    "\n",
    "El moviment és el canvi de posició d'un objecte amb el temps. L'estudi del moviment és un dels objectius fonamentals de la física. Les preguntes que ens fem són: Per què es mouen les coses? i com es mouen? A la primera qüestió intentarem donar resposta en la pròxima unitat L'univers mecànic. En aquesta unitat intentarem endinsar-nos en la segona qüestió per a donar una descripció matemàtica del moviment sense preocupar-nos de les causes que l'originen."
   ]
  },
  {
   "cell_type": "markdown",
   "metadata": {},
   "source": [
    "## Modelització del moviment\n",
    "\n",
    "La física es dedica a fer models de la realitat, es a dir, es pretén descriure la realitat amb la major precisió i fidelitat possible però, com això es massa complicat perquè la realitat és molt complexa, ens dediquem a fer descripcions més senzilles que preservin els aspectes més importants de la realitat que volem descriure passant per alt altres aspectes que es considerin secundaris, això s'anomena fer un model de la realitat. Per exemple, si volem descriure el moviment d'un cotxe que viatja de Barcelona a Lleida resulta raonable considerar el cotxe com si fos un punt, ja que les seves dimensions no juguen un paper rellevant en la descripció del moviment. En canvi, si el que volem es descriure el moviment d'un cotxe quan aparca, no resulta realista considerar el cotxe com si fos puntual. L'abast d'un model sempre depèn d'això que es vol estudiar, en el nostre cas generalment considerarem situacions on gairebé sempre el mòbil es podrà considerar com un punt. Aquesta aproximació per a descriure el moviment es coneix com cinemàtica del punt material.\n",
    "\n",
    "Quan diem que volem fer un model per al moviment dels cosos ens estem referint a que volem donar una descripció matemàtica que ens permeti no només descriure com s'ha mogut un cos en el passat sinó que també volem que el nostre model ens permeti predir quina serà l'evolució d'aquest moviment en el futur. Per a fer una descripció matemàtica del moviment hem de definir magnituds que ens puguin dir on es troba en un moment determinat i també hem de dir de quina manera es relacionen aquestes magnituds. Per a descriure el moviment definirem la magnitud **posició**, que en el Sistema Internacional d'unitats (SI), es mesura en metres i ens dona informació d'on es troba el mòbil<sup><a href=\"#fn1\" id=\"ref1\">1</a></sup>. Per descriure l'evolució de la posició hem de definir una altra magnitud: el **temps**<sup><a href=\"#fn2\" id=\"ref2\">2</a></sup>. Estem molt acostumats al concepte de temps i ens sembla intuïtiu, però encara no se sap què és en realitat el temps. Per una banda fem servir el temps per a descriure el moviment i per l'altra no podem mesurar el temps sense que hi hagi moviment, la qual cosa ens porta a un cul-de-sac., que ens permetrà donar un ordre a les posicions del mòbil i juga un paper clau en el concepte de canvi. La unitat de temps en el SI és el segon (s). Els ens matemàtics que ens permeten relacionar magnituds es diuen funcions i a les **funcions** que ens donen la posició en els diferents instants de temps les anomenarem **equacions de moviment**."
   ]
  },
  {
   "cell_type": "markdown",
   "metadata": {},
   "source": [
    "## El moviment és relatiu\n",
    "\n",
    "Una cosa que hem d'entendre per a començar és que tot a l'univers està en moviment i, per tant, sempre que volem descriure un moviment l'hem de fer dient amb respecte a què s'està movent aquell objecte. Diem en aquest cas que adoptem un sistema de referència. Quan volem descriure el moviment d'un vehicle com un cotxe, normalment adoptem com a sistema de referència la Terra. En canvi, si volem estudiar el moviment dels planetes del sistema solar, encara que podem seguir prenent la Terra com a sistema de referència, la descripció del moviment amb aquesta elecció és més complicada i resulta més senzill adoptar el Sol com a sistema de referència<sup><a href=\"#fn3\" id=\"ref3\">3</a></sup>. De manera que sempre que descrivim un moviment hem de dir respecte a quin sistema de referència ho fem. De totes maneres moltes vegades el sistema de referència està sobreentès i no cal dir-ho explícitament. El caràcter relatiu de la posició sembla bastant clara, en canvi el temps des de sempre s'ha considerat com una magnitud absoluta, es a dir el temps passa igual per a tots els observadors. Això és cert si els observadors estan en repòs relatiu o la seva velocitat és petita comparada amb la de la llum al buit, la qual cosa es pot aplicar a qualsevol objecte quotidià com ser un cotxe, un avió i fins i tot un coet espacial amb la tecnologia actual. En aquesta unitat sempre considerarem al temps com una magnitud absoluta.<sup><a href=\"#fn4\" id=\"ref4\">4</a></sup>"
   ]
  },
  {
   "cell_type": "markdown",
   "metadata": {},
   "source": [
    "## Moviment unidimensional\n",
    "\n",
    "Vivim en un univers tridimensional i el moviment, en general, es realitzarà a l'espai de tres dimensions però, hi ha situacions on les restriccions del moviment fan que es pugui considerar com un moviment en una dimensió. Per exemple, si un moviment es produeix en línia recta (moviment rectilini) només necessitarem un valor numèric (magnitud escalar) per a saber la posició del mòbil (Figura inferior). \n",
    "<p>\n",
    "<figure>\n",
    "  <img src=\"img/mov_1D.png\" alt=\"\">\n",
    "  <figcaption> <strong>Moviment rectilini: el mòbil segueix una línia recta, per a saber la seva posició en tenim prou amb donar un nombre real.</strong> </figcaption>\n",
    "</figure>\n",
    "</p>\n",
    "Encara que el moviment no sigui rectilini podríem considerar-lo unidimensional i, per tant, podríem descriure la seva posició amb només un nombre real si coneixem la **trajectòria**<sup><a href=\"#fn5\" id=\"ref5\">5</a></sup>, com és el cas d'un tren o un cotxe que agafa una determinada carretera. A la figura inferior podem veure una vista del circuit de Montmeló, en aquest cas el moviment no és pas rectilini però es pot descriure com un moviment unidimensional, ja que n'hi ha prou amb donar la posició amb un valor numèric com ser $x=0,7\\,\\mathrm{km}$ per a saber la seva posició sense ambigüitats, ja que el traçat del circuit marca la trajectòria del mòbil.\n",
    "<p>\n",
    "<figure>\n",
    "  <img src=\"img/montmelo.png\" alt=\"\">\n",
    "  <figcaption> <strong>Circuit de Montmeló. Quan un cos es mou sobre un camí definit, la seva trajectòria ve donada i només cal donar un valor numèric per a saber exactament la seva posició.</strong> </figcaption>\n",
    "</figure>\n",
    "</p>"
   ]
  },
  {
   "cell_type": "markdown",
   "metadata": {},
   "source": [
    "## Desplaçament\n",
    "\n",
    "Anomenarem desplaçament a la diferència entre la posició final $x$ i la posició inicial $x_{0}$ del mòbil o, equivalentment, a l'increment de la seva posició. Matemàticament: $\\Delta x=x-x_{0}$\n",
    "\n",
    "El desplaçament, a l'igual que la posició, es mesura en metres en el SI i pot tenir signe positiu o negatiu depenent del sentit en que el mòbil es desplaci.\n",
    "\n",
    "## Instants de temps i lapses de temps\n",
    "\n",
    "Volem estudiar com canvia la posició del mòbil amb el transcurs del temps, per això és necessari mesurar el temps i, per aquest motiu, necessitem definir un instant de referència, **origen de temps**, **instant inicial** o **instant zero**. Per exemple, quan diem que comencem les classes a les 8, estem prenent com origen del temps la mitjanit. Si Messi fa un gol al minut 24 vol dir que s'agafa com minut zero l'instant en que va començar el partit. Als instants de temps anteriors a l'instant zero els assignarem valors negatius.\n",
    "\n",
    "Anomenarem **interval de temps** o **lapse de temps** al temps comprés entre dos instants. L'interval de temps entre un instant inicial $t_{0}$ i un instant final t serà $\\Delta t=t-t_{0}$. A diferència dels intervals de temps que poden ser positius o negatius, els intervals de temps sempre seran positius, ja que el temps sempre transcorre en un sentit (no podem anar enrere en el temps), per tant $\\Delta t\\geq0$.\n",
    "\n",
    "## Velocitat\n",
    "\n",
    "Volem estudiar l'evolució de la posició d'un mòbil amb el temps i per això necessitem saber com es produeix aquest canvi. Diem que un mòbil que canvia la seva posició molt sovint té més velocitat que un altre que ho fa més a poc a poc. La velocitat ens dóna, doncs, una idea del canvi de la posició amb el temps. Però com fer una definició quantitativa de la velocitat? Per a contestar aquesta qüestió començarem per fer una primera definició, la de **velocitat mitjana**. La velocitat mitjana $v_{m}$ entre dos instants de temps $t_{0}$ i $t$ serà el quocient entre el desplaçament $(\\Delta x)$ i l'interval de temps emprat $(\\Delta t=t-t_{0})$:\n",
    "\n",
    "$$v_{m}=\\frac{x-x_{0}}{t-t_{0}}$$\n",
    "\n",
    "La velocitat es mesura en m/s en el SI però també s'utilitzen altres unitats com km/h. Observem que la velocitat mitjana només té en compte la posició final i inicial del mòbil i no considera les posicions intermèdies per les que passa el mòbil. D'aquesta manera, si el mòbil torna al punt de partida tindrem una velocitat mitjana igual a zero, la qual cosa no vol dir que el mòbil no s'hagi mogut.\n",
    "\n",
    "Ens podem preguntar si podem tenir una definició de velocitat en un instant en comptes d'un interval de temps, en aquest cas parlaríem de **velocitat instantània**. Si per exemple volem saber la velocitat $v_{1}$ que té el mòbil a l'instant $t_{1}$ quan es troba a la posició $x_{1}$, podem aprofitar la definició de velocitat mitjana però agafar un interval de temps molt petit, es a dir\n",
    "\n",
    "$$v_{1}=\\frac{x-x_{1}}{t-t_{1}}$$\n",
    "\n",
    "on $t$ és un instant molt proper a $t_{1}$. Quan en física diem “molt proper” volem dir que l'interval $t-t_{1}$ és de l'ordre de l'error que cometem al fer la mesura del temps (més petit no té sentit).\n",
    "\n",
    "## Acceleració\n",
    "\n",
    "De la mateixa manera que quan ens vam preguntar com canvia la posició d'un mòbil en el temps hem definit la velocitat, també ens podem preguntar com canvia la velocitat en el temps i ens podem respondre definint una nova magnitud: l'acceleració. Seguint la mateixa metodologia que hem aplicat fins ara podem definir l'**acceleració mitjana** com\n",
    "\n",
    "$$a_{m}=\\frac{v-v_{0}}{t-t_{0}}$$\n",
    "\n",
    "L'acceleració instantània serà aleshores igual a l'acceleració mitjana en un interval de temps prou petit.\n",
    "\n",
    "## Moviment Rectilini Uniforme\n",
    "\n",
    "Quan la velocitat instantània es manté constant a mesura que passa el temps diem que el mòbil té un moviment uniforme. La velocitat instantània es pot escriure \n",
    "\n",
    "$$\n",
    "\\begin{equation}\\label{eq:eq:vel_inst}\n",
    "v=\\frac{x-x_{0}}{t-t_{0}}on x_{0}\n",
    "\\end{equation}\n",
    "$$\n",
    "\n",
    "és la posició del mòbil a l'instant $t_{0}$. Aquesta última relació es pot escriure per a la velocitat instantània perquè la velocitat instantània és constant i aleshores té la mateixa expressió que la velocitat mitjana, per tant en aquest cas no necessitem que l'instant $t$ sigui proper a $t_{0}$.\n",
    "\n",
    "De l'expressió $\\eqref{eq:vel_inst}$ podem aïllar la posició per a obtenir \n",
    "\n",
    "$$\n",
    "\\begin{equation}\\label{eq:pos_mru}\n",
    "x=x_{0}+v(t-t_{0})\n",
    "\\end{equation}\n",
    "$$\n",
    "\n",
    "Aquesta expressió és l'**equació de moviment** o **equació horària** del Moviment Rectilini Uniforme (MRU) i ens dóna la posició del mòbil en funció del temps. Aquesta equació correspon a una recta i té tres paràmetres constants que determinen completament el moviment, la velocitat $v$ i les condicions inicials $t_{0}$ i $x_{0}$."
   ]
  },
  {
   "cell_type": "markdown",
   "metadata": {},
   "source": [
    "## Gràfiques de velocitat i posició\n",
    "\n",
    "Per veure com són les gràfiques del MRU considerem un exemple. Considerem un mòbil que parteix amb velocitat $v=2\\,\\mathrm{m/s}$ en l'instant $t_{0}=1\\,\\mathrm{s}$ des de la posició $x_{0}=5\\,\\mathrm{m}$ i es mou fins a l'instant $t=10\\,\\mathrm{s}$. La figura inferior mostra la gràfica de velocitat en funció del temps per aquest moviment. Podem observar que la gràfica és una recta horitzontal que comença a l'instant inicial i pren el valor de la velocitat. Una observació important és que l'àrea sota la gràfica, que apareix ombrejada a la figura, representa el desplaçament del mòbil entre els instants $t_{0}=1\\,\\mathrm{s}$ i $t=10\\,\\mathrm{s}$. En aquest cas el desplaçament és $\\Delta x=2(10-1)=18\\,\\mathrm{m}$.\n",
    "<p>\n",
    "<figure>\n",
    "  <img src=\"img/velocitat1.png\" alt=\"\">\n",
    "  <figcaption> <strong>Gràfica de velocitat en funció del temps (en vermell). L'àrea sota la gràfica, que apareix ombrejada, representa el desplaçament del mòbil entre els instants $t_{0}=1\\,\\mathrm{s}$ i $t=10\\,\\mathrm{s}$.</strong> </figcaption>\n",
    "</figure>\n",
    "</p>\n",
    "\n",
    "La gràfica de posició en funció del temps es pot obtenir a partir de l'equació de moviment\n",
    "\n",
    "$$x=5+2(t-1)$$\n",
    "\n",
    "i correspon a una recta que passa pels punts (1 s, 5 m) i (6 s, 15 m) com es pot observar a la gràfica de la figura inferior. També podem comprovar que entre els instants 1s i 10 s el desplaçament és de 18 m com vam obtenir d'analitzar l'àrea de la gràfica de velocitat.\n",
    "\n",
    "<p>\n",
    "<figure>\n",
    "  <img src=\"img/posicio1.png\" alt=\"\">\n",
    "  <figcaption> <strong>Gràfica de posició en funció del temps. En aquest cas la interpretació gràfica del pendent correspon a la velocitat del mòbil.</strong> </figcaption>\n",
    "</figure>\n",
    "</p>\n",
    "\n",
    "En les gràfiques de posició en funció del temps, el pendent de la gràfica correspon a la velocitat instantània. En aquest cas tenim la gràfica d'una recta i podem determinar el seu pendent prenent qualsevol parell de punts de la recta, com ser (1 s, 5 m) i (6 s, 15 m) i fent el càlcul obtenim\n",
    "\n",
    "$$pendent=v=\\frac{x_{1}-x_{0}}{t_{1}-t_{0}}=\\frac{15-5}{6-1}=\\frac{10}{5}=2\\,\\mathrm{m/s}$$\n"
   ]
  },
  {
   "cell_type": "markdown",
   "metadata": {},
   "source": [
    "## Moviment Uniformement Accelerat\n",
    "\n",
    "Si la velocitat no és constant però varia de manera que l'acceleració instantània sí que ho és tenim un Moviment Uniformement Accelerat (MRUA). Com l'acceleració és constant, l'acceleració instantània serà igual a l'acceleració mitjana i podem escriure\n",
    "\n",
    "$$a=\\frac{v-v_{0}}{t-t_{0}}$$\n",
    "\n",
    "D'aquesta última última expressió podem obtenir l'equació que ens dóna l'evolució de la velocitat amb el temps:\n",
    "\n",
    "$$\n",
    "\\begin{equation}\\label{eq:vel_mrua}\n",
    "v=v_{0}+a(t-t_{0})\n",
    "\\end{equation}\n",
    "$$\n",
    "\n",
    "La relació $\\eqref{eq:vel_mrua}$ presenta la mateixa forma funcional que l'equació de moviment $\\eqref{eq:vel_mrua}$ en el MRU, per tant, la velocitat en el MRUA és una recta de pendent igual a l'acceleració i que passa pel punt $(t_{0},v_{0})$.\n",
    "\n",
    "Com sabem que l'àrea sota la gràfica de velocitat-temps ens dóna el desplaçament del mòbil, intentarem deduir l'equació de moviment del MRUA a partir del càlcul de l'àrea ombrejada en la figura inferior.\n",
    "\n",
    "<p>\n",
    "<figure>\n",
    "  <img src=\"img/v_mrua.png\" alt=\"\">\n",
    "  <figcaption> <strong>Gràfica velocitat-temps del MRUA. L'àrea ombrejada és igual al desplaçament.</strong> </figcaption>\n",
    "</figure>\n",
    "</p>\n",
    "\n",
    "El desplaçament serà d'aquesta manera:\n",
    "\n",
    "$$x-x_{0}=\\mathrm{\\grave{A}rea}\\,1+\\mathrm{\\grave{A}rea\\,2=}v_{0}(t-t_{0})+\\frac{(v-v_{0})(t-t_{0})}{2}$$\n",
    "\n",
    "però, com $v-v_{0}=a(t-t_{0})$ degut a la relació [eq:vel_mrua], la relació anterior es transforma en:\n",
    "\n",
    "$$\n",
    "\\begin{equation}\\label{eq:pos_mrua}\n",
    "x=x_{0}+v_{0}(t-t_{0})+\\frac{1}{2}a\\big(t-t_{0}\\big)^{2}\n",
    "\\end{equation}\n",
    "$$\n",
    "\n",
    "que és l'equació de moviment del MRUA on el mòbil té una posició $x_{0}$ i una velocitat $v_{0}$ en el instant $t_{0}$ (coneguts com condicions inicials) i porta una acceleració constant a. Aquests últims quatre paràmetres constants determinen totalment el moviment. Podem observar que es tracta d'una funció de segon grau i, per tant, la gràfica de posició en funció del temps serà una paràbola.\n",
    "\n",
    "Per veure les gràfiques podem analitzar un exemple. Analitzarem per exemple un mòbil que parteix en l'instant $t_{0}=0$ de la posició $x_{0}=10\\,\\mathrm{m}$ i velocitat inicial $v_{0}=5\\,\\mathrm{m/s}$ amb acceleració $a=1\\,\\mathrm{m/s^{2}}$. Les equacions de velocitat i posició en funció del temps són:\n",
    "\n",
    "$$v=5+t$$\n",
    "\n",
    "$$\n",
    "\\begin{equation}\\label{eq:mov_mrua1}\n",
    "x=10+5t+0,5t^{2}\n",
    "\\end{equation}\n",
    "$$\n",
    "\n",
    "La figura inferior mostra l'evolució de la velocitat durant 10 segons. Si calculem el pendent de la recta obtindrem l'acceleració del moviment. Com la recta té un pendent constant podem calcular el pendent agafant qualsevol parell de punts que pertanyin a la recta. Per exemple, si prenem l'instant inicial i el final tenim els punts (0,5) i (10,15) i el pendent serà\n",
    "\n",
    "$$a=\\frac{v_{f}-v_{0}}{t_{f}-t_{0}}=\\frac{15-5}{10-0}=1\\,\\mathrm{m/s^{2}}$$\n",
    "\n",
    "<p>\n",
    "<figure>\n",
    "  <img src=\"img/vel_mrua.png\" alt=\"\">\n",
    "  <figcaption> <strong>Gràfica de velocitat d'un MRUA.</strong> </figcaption>\n",
    "</figure>\n",
    "</p>\n",
    "\n",
    "Una altra dada que podem extreure de la gràfica de la figura superior és el desplaçament. Sabem que l'àrea sota la recta representa el desplaçament, per tant $\\Delta x=(v_{f}-v_{0})(t-t_{0})=(15-5)(10-0)=100\\,\\mathrm{m}$.\n",
    "\n",
    "La gràfica de posició en funció del temps la podem traçar a partir d'una taula de valors que podem obtenir de l'equació $\\eqref{eq:mov_mrua1}$. També la podem traçar de manera qualitativa si tenim en compte que és una paràbola, que coneixem dos punts de la gràfica, el punt inicial (0, 10 m) i el final que hem calculat de la gràfica anterior (10 s, 110 m)<sup><a href=\"#fn6\" id=\"ref6\">6</a></sup>. També sabem que l'acceleració és positiva, per tant, el pendent (que representa la velocitat) ha d'anar pujant (la gràfica és còncava cap amunt). La figura inferior mostra la gràfica de posició-temps.\n",
    "\n",
    "<p>\n",
    "<figure>\n",
    "  <img src=\"img/posicio2.png\" alt=\"\">\n",
    "  <figcaption> <strong>Gràfica de posició en funció del temps per un MRUA.</strong> </figcaption>\n",
    "</figure>\n",
    "</p>"
   ]
  },
  {
   "cell_type": "markdown",
   "metadata": {},
   "source": [
    "## Caiguda lliure\n",
    "\n",
    "Quan deixem lliure un cos aquest cau per l'acció de l'atracció gravitatòria. L'experiència quotidiana ens diu que no tots els objectes cauen amb la mateixa acceleració, si deixem caure un full de paper estès i un altre full fet una pilota podríem apreciar que el primer cau més lent. Això és degut a que no només hi ha l'acció de la gravetat, sinó que també hi ha l'acció de l'aire que envolta els objectes que produeix una resistència al moviment dels cosos. Hi ha cosos per als quals aquesta resistència es pot negligir. Galileu va ser el primer en adonar-se que tots els cosos caurien amb la mateixa acceleració si no for per la resistència de l'aire, hi ha un experiment que s'ha fet famós on Galileu deixa caure dues peces d'igual mida però de pesos diferents des de la torre de Pisa per a comprovar que queien amb la mateixa acceleració i arribaven al terra al mateix temps. Un experiment equivalent va fer un astronauta de la missió Apol·lo XV va deixar caure un martell i una ploma al mateix temps i va comprovar que arribaven a la superfície de la lluna al mateix temps degut a l'absència d'atmosfera a la superfície de la Lluna.<sup><a href=\"#fn7\" id=\"ref7\">7</a></sup> \n",
    "\n",
    "Ja sabem que, si podem negligir l'efecte del fregament de l'aire, l'acceleració de la gravetat és la mateixa per a tots els cosos, però aquesta acceleració no és pas constant sinó que depèn de la distància a la que estem del centre de la Terra. Si tractem d'estudiar la caiguda d'objectes quotidians com una pedra a nivell del mar podem considerar l'acceleració de la gravetat com constant i amb un valor proper a \n",
    "\n",
    "$$g=9,81\\,\\mathrm{m/s^{2}}$$\n",
    "\n",
    "Però, si volem estudiar l'efecte de la gravetat sobre míssils intercontinentals ja no podríem considerar l'acceleració de la gravetat com constant. Tot depèn del que volem estudiar.\n",
    "\n",
    "Nosaltres tractarem en aquesta unitat sempre problemes on l'acceleració de la gravetat és constant i, per tant, estarem dintre d'un tipus de moviment que ja coneixem bé, el MRUA. Tot el que hem estudiat sobre aquest moviment s'aplica al cas del llançament vertical i caiguda lliure amb l'afegit de que l'acceleració és un valor conegut i val $$9,81\\,\\mathrm{m/s^{2}}$$ en cas d'estar sobre la superfície de la Terra.<sup><a href=\"#fn8\" id=\"ref8\">8</a></sup> \n",
    "\n",
    "Les equacions de velocitat i moviment quedaran respectivament:\n",
    "\n",
    "$$v=v_{0}+g(t-t_{0})$$\n",
    "\n",
    "$$y=y_{0}+v_{0}(t-t_{0})+\\frac{1}{2}g(t-t_{0})^{2}$$\n",
    "\n",
    "Per a indicar la posició quan tenim un moviment vertical farem servir la lletra y en comptes de x que la utilitzarem per a les coordenades de posició horitzontal."
   ]
  },
  {
   "cell_type": "markdown",
   "metadata": {},
   "source": [
    "## Moviment relatiu en una dimensió\n",
    "\n",
    "Fins ara sempre hem observat el moviment des d'un únic punt de vista, el de l'observador generalment fix a la Terra i que generalment anomenarem “sistema de laboratori”. Pot semblar que això és completament natural però pot passar que hi hagi un altre observador en moviment respecte al primer, observant el mateix fenomen. Com serà la descripció del moviment fet per l'observador en moviment? Quina relació hi haurà entre una descripció i l'altra? Com podrem passar d'una a l'altre? Intentarem respondre aquestes qüestions en aquesta secció estudiant el cas més senzill de moviment, on l'observador que es mou ho fa en la mateixa direcció (encara que poden tenir sentits oposats) que el cos sota estudi.\n",
    "\n",
    "Imaginem una persona que observa el pas d'un tren des de l'andana d'una estació (aquest serà el nostre sistema de coordenades de laboratori i l'indicarem amb la lletra S) i, per l'altra banda, tenim una persona asseguda al tren que serà el nostre sistema mòbil, que indicarem amb la lletra S' i que es mou amb una velocitat $v_{0}$ (velocitat del tren) respecte de l'andana. Tant la persona a l'andana com la persona sobre el tren observen el moviment d'una tercera persona (cos del que volem estudiar el seu moviment) caminant pel passadís del tren. Si l'observador S' veu a la persona caminant amb una velocitat v' ens preguntem amb quina velocitat el veurà la persona de l'andana.\n",
    "\n",
    "La manera més natural d'entendre el problema és pensar que la persona de l'andana veurà a la persona que es mou sobre el tren a una velocitat més gran si es mou en el mateix sentit del tren o més petita si es mou en sentit contrari. Això el podríem escriure amb una única relació \n",
    "\n",
    "$$\n",
    "\\begin{equation}\\label{eq:relatiu_1}\n",
    "v=v^{,}+v_{0}\n",
    "\\end{equation}\n",
    "$$\n",
    "\n",
    "on $v$ és la velocitat de la persona caminant vista pel sistema S (andana) , $v^{,}$ és la velocitat de la persona observada pel sistema S', mentre que $v_{0}$ és la velocitat relativa entre el sistema S i el S'. L'equació $\\eqref{eq:relatiu_1}$ ens dona la relació de transformació de velocitat que els permet passar d'un sistema a l'altre.\n",
    "\n",
    "Nosaltres considerarem sempre sistemes de referència que es mouen amb una velocitat $v_{0}$ relativa constant. Si la persona que es mou sobre el tren ho fa amb MRU la descripció de l'equació de moviment donada per a cada observador serà\n",
    "\n",
    "$$x^{,}=x_{0}^{,}+v^{,}(t-t_{0}^{,})$$\n",
    "\n",
    "i\n",
    "\n",
    "$$x=x_{0}+v(t-t_{0})$$\n",
    "\n",
    "Si considerem el mateix instant inicial per a tots dos sistemes de referència i que els orígens dels dos sistemes de referència coincideixen en l'instant inicial obtenim que la posició del mòbil vist pels dos observadors estan relacionats per l'equació\n",
    "\n",
    "$$\n",
    "\\begin{equation}\\label{eq:relatiu_2}\n",
    "x=x^{,}+v_{0}t\n",
    "\\end{equation}\n",
    "$$\n",
    "\n",
    "Per altra banda tenim que $t^{,}=t$, la qual cosa vol dir que el temps transcorre igual per a tots dos observadors. Aquesta última relació juntament amb la $\\eqref{eq:relatiu_1}$ i la $\\eqref{eq:relatiu_2}$ es coneixen com transformacions de Galileu del moviment relatiu.<sup><a href=\"#fn9\" id=\"ref9\">9</a></sup>"
   ]
  },
  {
   "cell_type": "markdown",
   "metadata": {},
   "source": [
    "#### Notes\n",
    "\n",
    "<sup id=\"fn1\">1. En general la posició serà una magnitud vectorialPel futur: aquí s'hauria d'enviar a un apèndix matemàtic on es faci una definició de magnituds vectorials i les seves propietats però, sota determinades condicions es pot escriure de manera més senzilla com un nombre escalar.<a href=\"#ref1\" title=\"Tornar al text.\">↩</a></sup>\n",
    "\n",
    "<sup id=\"fn2\">2. El concepte de temps és motiu de gran discussió entre els físics i filòsofs. Estem molt acostumats al concepte de temps i ens sembla intuïtiu, però encara no se sap què és en realitat el temps. Per una banda fem servir el temps per a descriure el moviment i per l'altra no podem mesurar el temps sense que hi hagi moviment, la qual cosa ens porta a un cul-de-sac.<a href=\"#ref2\" title=\"Tornar al text.\">↩</a></sup>\n",
    "\n",
    "<sup id=\"fn3\">3. Aquesta qüestió forma part d'una de les histories més profundes de l'evolució de la ciència com va ser la revolució copernicana. Fins al segle XVI es va creure sense cap dubte que la Terra estava estàtica al centre de l'univers i que tot girava al seu voltant, aquest sistema geocèntric va ser imposat per Ptolomeu. Aquesta concepció va ser posada en dubta per Nicolau Copèrnic, que va moure el centre de l'univers al Sol i amb això va desencadenar tota una revolució i l'enfrontament de científics com Galileu, Kepler o Giordano Bruno amb l'esglesia catòlica.<a href=\"#ref3\" title=\"Tornar al text.\">↩</a></sup>\n",
    "\n",
    "<sup id=\"fn4\">4. Des de 1905 se sap que el temps i l'espai no són ens separats i que els hem de considerar com una sola cosa, l'espaitemps. D'aquesta manera el temps no és una magnitud absoluta sinó que depèn del sistema de referència considerat però això només resulta rellevant quan la velocitats involucrades no són menyspreables respecte a la velocitat de la llum. <a href=\"#ref4\" title=\"Tornar al text.\">↩</a></sup>\n",
    "\n",
    "<sup id=\"fn5\">5. La trajectòria d'un mòbil està formada per tots els punts per on passa el mòbil.<a href=\"#ref5\" title=\"Tornar al text.\">↩</a></sup>\n",
    "\n",
    "<sup id=\"fn6\">6. Obervem que la posició final és igual a la posició inicial més el desplaçament $x_{f}=x_{0}+\\Delta x=10+100=110\\,\\mathrm{m}$<a href=\"#ref6\" title=\"Tornar al text.\">↩</a></sup>\n",
    "\n",
    "<sup id=\"fn7\">7. Es pot veure el vídeo de l'experiment a YouTube: https://youtu.be/oYEgdZ3iEKA<a href=\"#ref7\" title=\"Tornar al text.\">↩</a></sup>\n",
    "\n",
    "<sup id=\"fn8\">8. Un dels errors més usuals al estudiar els moviments verticals és tractar de manera diferent l'etapa de pujada de l'objecte de l'etapa de caiguda i plantejar equacions diferents en cadascuna d'elles. No és pas necessari fer aquesta distinció, ja que tan de pujada com de baixada el cos està sotmès a la mateixa acceleració, i per tant a les mateixes equacions de moviment. Per tant tot el moviment es pot descriure amb la mateixa equació de moviment.<a href=\"#ref8\" title=\"Tornar al text.\">↩</a></sup>\n",
    "\n",
    "<sup id=\"fn9\">9. Ja veurem que la suposició d'un temps absolut només és vàlida quan els sistemes no es mouen a una gran velocitat relativa, quan el moviment d'un sistema respecte a l'altre no és molt més petit que la velocitat de la llum s'han de fer servir les relacions de transformació d'Einstein de la relativitat especial.<a href=\"#ref9\" title=\"Tornar al text.\">↩</a></sup>\n",
    "\n",
    "<sup id=\"fn10\">10. <a href=\"#ref10\" title=\"Tornar al text.\">↩</a></sup>"
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.6.7"
  }
 },
 "nbformat": 4,
 "nbformat_minor": 1
}
